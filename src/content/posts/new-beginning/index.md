---
title: غروب پنجشنبه - 21 فروردین 1404
published: 2025-04-10
description: 'در مسیر آغازی دوباره قرار دارم....'
image: './cover.png'
tags: [وبلاگ, دلنوشته, دنیای من]
category: غروب پنجشنبه
draft: false 
---
بعد از مدت ها تصمیم گرفتم مجدد بنویسم. از روز اولی که وبلاگ رو شروع کردم هی تلاش کردم که ببینم چی بنویسم ولی
هیچی به ذهنم نیومد یا اگه ایده ای داشتم بخاطر وسواسی که روی پست ها داشتم نتونستم بنویسم و منتشر کنم.
برای من انتخاب کلماتی که میخوام بنویسم به شدت حساسه و واقعا کار حضرت فیله. نه اینکه هیچ کلامی تو ذهنم نباشه.
اتفاقا از ازدیاد و هجوم کلمات توی ذهنم نمیدونم ابتدا از چه مبحثی شروع کنم. بقول یک صاحبدل:

>در سرم جنگ هاییست که تنها کشته اش منم

از اونجایی که این جنگ رو برای 22 ساله که دارم در سرم حمل میکنم و هیچوقت تمامی نداشته و نداره و نخواهد داشت پس
تصمیم گرفتم درجه این وسواس رو کم کرده و شروع به نگارش بخشی از این جنگ ها کنم و ترس نوشتن رو بذارم کنار.
در همین راستا من تصمیم گرفتم ماجراهای خودمو هر پنجشنبه غروب شروع به نوشتن کنم که وظیفه و بهانه ای برام بشه که
مصمم تر بشم در نوشتن در وبلاگ. پس این شما و این پنجشنبه :)

# شروع دوباره
گاهی وقتا آدما نیاز دارن از اول شروع کنن. نیاز دارن به خودشون نگاه کنن و ببینن آیا مسیری که دارن میرن درسته یا نه؟
گاهی وقتا آدما نیاز به یک ریبوت دارن. احساس میکنم این اتفاق هم باید برای من بیفته. در چهار پنج سال گذشته
من مسیری رو در زندگی خودم طی کردم چه درست چه غلط اما احساس میکنم این مسیر برای من خوب بوده اما ادامه دادن به این مسیر
به معنای خطی شدن زندگی منه. نه موفقیتی و نه شکستی. البته هیچکس نیست که دوست داشته باشه شکست بخوره اما گاهی وقتا همین
بالا و پایین ها بهترین درس ها رو بهت میدن. یکنواختی زندگی مانع بهتر شدنم شده. سنم داره میره بالا و حالا باید
با جدیت بیشتری دنبال بهتر کردن خودم و منظم تر کردن زندگی خودم برم. برای همین مسیری رو دارم شروع میکنم.
مسیری که ریسک های زیادی داره و حتی خودم تا حدودی ازش وحشت و ترس زیادی دارم اما باید خودمو توش بندازم. بقول آقا امیرالمومنین
((ع))

> هرگاه از کاری ترسیدی خود را در آن بینداز؛ زیرا ترس از آن کار بزرگتر از خود آن کار است.

پس من از این لحظه اون مسیر رو برای خودم شروع میکنم و امیدوارم در انجام اون سربلند باشم.

# این مدت چیکارا کردم
بیشتر کارهای من در این هفته درگیری دانشگاه بود و صد البته کار کردن روی
Tasky.

اگه خبر ندارید من مدتی هست که بصورت تفریحی یک 
todolist
بصورت
cli
نوشتم که خب بیس اولیه اش از یک ویدیو یوتیوب بود و خب به مرور چیزای مختلف بهش اضافه شد که خب اینجا ریپو پروژه هست میتونید ببینید:

::github{repo=shahriaarrr/tasky}

چند وقت پیش هم عرفان از دوستای خوبم یه 
pr
زد که خب مقدمه ای شد بر خیلی از ایده پردازی ها برای نسخه پایدار. من این مدت تونستم تسکی رو داخل مخازن
AUR
هم بیارم که خب این بنظرم خیلی حرکت خوبی بود و البته ابوالفضل هم یک ریدمی خیلی جذاب آماده کرد که مرج شد.
البته این نکته هم هست که یکسری از کامیت هاش باگ داره که فعلا گذاشتم خودش هر وقت تونست برطرف کنه و بعدش من مرج کنم.

یک مشکل هم توسط یکی از بچه ها شناسایی شده که ایشو زده و مربوط به استفاده ازش در آرچ بوده که خب روی اونم شروع به کار
کردم تا این مشکل رو برطرف کنم.

از تسکی که بگذریم یکم دارم روی یوتیوبمم کار میکنم. یکسری تغییرات و ایده پردازی ها برای ویدیو های جدید نیازه
که خب در حال حاضر در همین مرحله هستم و امیدوارم که هرچه سریعتر کارا جفت و جور بشه بتونیم ضبطشون رو شروع کنیم


اینم از خبرای پنجشنبه این هفته من و امیدوارم دوست داشته باشید و امیدوارم بتونم بهتر قلمم رو بچرخونم اینجا.
میخواستم بگم نظراتتون رو بنویسید که یادم اومد اینجا بخش کامنت نداره و جدا باید روی این موضوع کار کنم.

تا پنجشنبه بعدی فعلا
✌️❤️💣
